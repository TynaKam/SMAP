# Inteligentní domácnost
Semestrální práce se bude zabývat návrhem komunikace a využití zařízení chytré domácnosti. Hlavní myšlenkou by bylo zamezit přílišnému plýtvání potravin tím, že by uživatel měl všechny produkty přehledně uloženy. Tato funkcionalita by byla zatím implementována na platformě Android z důvodu snadného přístupu k zařízením a možného využití senzorů.  

Scénář využití by byl následovný:  
Uživatel by po každé, když přijde z nákupního centra zadal potraviny, které si koupil do aplikace. Tato data by se ukládala do zařízení ve formě potravina - množství. Následně by pak také při jejím spotřebování zadával množství, které odebral, aby se seznam potravin stále udržoval aktuální.  
Potraviny by se načítaly zatím pomocí čtečky QR kódu, který by dané informace rozeznala, nemusel by pak dlouze vyhledávat potravinu, pouze zadal množství.  

Následné benefity pro uživatele by byly ty, že by mu aplikace nabízela například recepty, které je možné z daných potravin uvařit a dále pak postupně ty, na které má většinu potravin. Ty, které by neměl, by si mohl přidat na nákupní seznam. Předcházelo by se tak zbytečným nákupům dalšího zboží. Zároveň by uživatel mohl mít vytvořen pevně daný seznam potravin, které doma mít musí např. mléko, máslo atd. Pokud by tyto potraviny byly spotřebovány, automaticky by se přidaly na nákupní seznam.
Semestrální projekt by zahrnoval také návrh, jak tento koncept aplikovat na konkrétní reálné zařízení.
